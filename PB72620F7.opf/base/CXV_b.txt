爾時世尊說是經已大德須菩提心進歡喜及諸比丘比丘尼優婆塞優婆夷眾人天阿修羅等一切世間踊躍歡喜信受奉行

金剛般若波羅蜜經西天竺優禪尼國三藏法師號拘羅那他此云真諦梁武皇帝遠遣迎接經遊閩越暫憩梁安太守王方賒乃勤心正法性愛大乘仍於建造伽藍請弘茲典法師不乖本願受三請而默然尋此舊經甚有脫誤即於壬午年五月一日重翻天竺定文依婆藪論釋法師善解方言無勞度語矚彼玄文宣此奧說對偕宗法師法虔等並共筆受至九月二十五日文義都竟經本一卷文義十卷法虔爾目仍願造一百部流通供養并講之十遍普願眾生因此正說速至涅槃常流應化

